---
title: "Pinocchio"
date: "1881"
author: "Geppetto"
image: "https://images.unsplash.com/photo-1672319533412-c2790ff5f3ba?ixlib=rb-4.0.3&ixid=MnwxMjA3fDB8MHxzZWFyY2h8MTB8fHBpbm9jY2hpb3xlbnwwfHwwfHw%3D&auto=format&fit=crop&w=800&q=60"
excerpt: Pinocchio viene creato da Geppetto, un intagliatore in legno che voleva fabbricarsi un burattino.
tags:
---

![](https://images.unsplash.com/photo-1672319533412-c2790ff5f3ba?ixlib=rb-4.0.3&ixid=MnwxMjA3fDB8MHxzZWFyY2h8MTB8fHBpbm9jY2hpb3xlbnwwfHwwfHw%3D&auto=format&fit=crop&w=800&q=60)

Pinocchio viene creato da Geppetto, un intagliatore in legno che voleva fabbricarsi un burattino.

«"Ho pensato di fabbricarmi da me un bel burattino di legno; ma un burattino meraviglioso, che sappia ballare, tirare di scherma e fare i salti mortali. Con questo burattino voglio girare il mondo, per buscarmi un tozzo di pane e un bicchier di vino;"»

(Carlo Collodi, Le avventure di Pinocchio, capitolo II)
Geppetto spiega di aver battezzato la sua creatura Pinocchio perché è un nome a lui conosciuto:

«– Che nome gli metterò? – disse tra sé e sé. – Lo voglio chiamar Pinocchio. Questo nome gli porterà fortuna. Ho conosciuto una famiglia intera di Pinocchi: Pinocchio il padre, Pinocchia la madre e Pinocchi i ragazzi, e tutti se la passavano bene. Il più ricco di loro chiedeva l'elemosina. –»

(Carlo Collodi, Le avventure di Pinocchio, cap. III.)
L'origine del nome non è chiara: pinocchio significa «pinolo»[1], esistono molti altri cognomi simili con pin- che derivano da Pino, ipocoristico aferetico di Giuseppino (a sua volta diminutivo o vezzeggiativo di Giuseppe, come anche lo stesso Geppetto) o anche di Filippino (da Filippo) e Iacopino (da Iacopo o Giacomo)[2]. Nell'antico dialetto toscano, il termine Pinocchia indicava l'albero Pinus pinea, come testimoniato da toponimi come Crino della Pinocchia.[3] Pinocchina indicava inoltre, nel vernacolo fiorentino di qualche tempo fa, una gallina o donna piccola e un po' grassoccia ma ben proporzionata.[4]

Nell'accezione di pinolo si possono riassumere simbolicamente le caratteristiche del personaggio, come evidenziato anche da Gérard Génot: il «seme» come «valore filiale, infantile», nel suo stesso essere «di legno», insomma «la carne nel legno, la germinazione nella durezza».[5]

Altri preferiscono richiamare alcuni toponimi toscani che potrebbero aver suggerito il nome a Collodi. A Colle, dove fu alunno del locale Seminario collegio vescovile,[6] esisteva una fonte detta la Fonte del Pinocchio.[7] Secondo alcuni potrebbe aver preso spunto anche dall'odierno San Miniato Basso, che si chiamava appunto "Pinocchio", che è anche il nome del rio che scorre nel centro del paese. Era una località che Collodi conosceva bene: il padre di Carlo Lorenzini, Domenico, aveva abitato per diversi anni nella zona del Pinocchio al servizio come cuoco di una ricca famiglia del pesciatino, i Garzoni.[8]

<Signature>
    Geppetto
</Signature>
