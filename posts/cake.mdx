---
title: "Cheesecake"
date: "2022-10-03"
author: "Ratatouille"
image: "/images/cake/cover.webp"
excerpt: La cheesecake è una torta di tradizione anglosassone, a base di formaggio fresco. Da preparazione casalinga per eccellenza si è nel tempo rinnovata e arricchita diventando un dessert iconico della cucina contemporanea.
tags:
---

![Cover](/images/cake/cover.webp)

## Ingredienti: 
### Base:
 - 250 g di biscotti tipo digestive
 - 125 g di burro
### Ripieno:
 - 750 g di formaggio fresco tipo Philadelphia
 - 170 ml di panna fresca
 - 80 g di zucchero semolato
 - 1/2 bacca di vaniglia
 - 8 g di gelatina alimentare in fogli
### Copertura:
 - 250 g di confettura di lamponi
 - qualche goccia di succo di limone
 - mezzo bicchiere di acqua

## Preparazione:
![Preparazione](/images/cake/foto1.avif)
Iniziate la preparazione della cheesecake fredda dalla base: tritate i biscotti finemente con il mixer, metteteli in una ciotola e amalgamateli con il burro fuso. In alternativa potete polverizzarli con un batticarne dopo averli chiusi in un sacchetto per alimenti. Disponete il composto ottenuto a ricoprire il fondo di uno stampo a cerniera da 22 cm di diametro, livellando bene con il dorso di un cucchiaio. Ponete in frigorifero fino al momento di comporre il dolce.

![Preparazione](https://www.cucchiaio.it/content/cucchiaio/it/ricette/2019/08/cheesecake-fredda/jcr:content/procedure-par/recipe_procedures_349276966/image2.img3.jpg/1565683928328.jpg)
Mettete in ammollo la gelatina in acqua fredda per il tempo indicato sulla confezione, circa 10 minuti. In una ciotola montate il formaggio fresco con lo zucchero, 150 g di panna e i semi di vaniglia estratti dalla bacca, fino a ottenere un composto omogeneo. Ponete la panna restante in una casseruola e fatela scaldare. Unitevi la gelatina ben strizzata e mescolate fino a quando si sarà sciolta.

![Preparazione](https://www.cucchiaio.it/content/cucchiaio/it/ricette/2019/08/cheesecake-fredda/jcr:content/procedure-par/recipe_procedures_1747190911/image2.img3.jpg/1626699953647.jpg)
Fate raffreddare e aggiungete il miscuglio al composto di formaggio fresco, amalgamando bene. Versate il tutto sulla base di biscotti, livellate e ponete in frigorifero per almeno 4 ore. Trascorso questo tempo scaldate la marmellata di lamponi in un pentolino con l'acqua e il succo di limone. Lasciatela intiepidire e distribuitela sulla superficie del dolce. Ponete nuovamente in frigorifero per 1 ora. 
<Signature>
    Ratatouille
</Signature>


<Bibliography>
    La ricetta è stata presa da [Cucchiaio.it](https://www.cucchiaio.it/ricetta/cheesecake-fredda/)
</Bibliography>